বর্তমান সরকারের উদ্ভাবিত প্রযুক্তি ব্যবহার করে রেল ক্যারেজের ‘সংযোগ যন্ত্র’ এখন দেশেই তৈরি করছে সৈয়দপুর রেলওয়ে কারখানা, ফলে সাশ


রেল ক্যারেজের সংযোগ যন্ত্র তৈরি করেছে দেশের বৃহত্তম সৈয়দপুর রেলওয়ে কারখানা। এ যন্ত্রের নাম ‘স্ক্রু কাপলিং হাইটেন সাইল কমলিট’। ওই কারখানার কামারশাল ও প্রোডাকশন মেশিন শপে (উপকারখানা) যন্ত্রটি তৈরি করা হয়েছে। এটি ট্রেনের দুটি ক্যারেজকে জুড়ে দেওয়ার কাজ করে। বছরে পশ্চিমাঞ্চল রেলওয়েতে এ ধরনের ২৪২টি যন্ত্রের প্রয়োজন দেখা দেয়। আগে এ যন্ত্র আমদানি করতে হয়েছে। এতে যন্ত্রপ্রতি খরচ ৩০ হাজার টাকা। আর সৈয়দপুর রেলওয়ে কারখানায় তৈরিতে খরচ পড়ছে মাত্র ৭ হাজার ২৬ টাকা। গত দুই মাসে কারখানাটি ১০টি স্ক্রু কাপলিং তৈরি করেছেন। বছরে এ ধরনের ১২১টি পর্যন্ত যন্ত্র তৈরি করা সম্ভব। কারখানায় লোড টেস্টিং ল্যাবে স্ক্রু কাপলিংয়ের মান নিয়ন্ত্রণ করা হয়েছে। এখানে তৈরি ওই স্ক্রু কাপলিংগুলো বিশ্বমানের। কাজেই রেলের চাহিদা পূরণে যন্ত্রটি স্থানীয়ভাবে উৎপাদন করা উচিত। এতে বৈদেশিক মুদ্রা অপচয় রোধ হবে। 

