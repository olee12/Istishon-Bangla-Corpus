শুভেচ্ছা সায়মা হোসেন


শুভেচ্ছা সায়মা হোসেন 
@@প্রতিবন্ধী কি-- জানতে হবে, জানাতে হবে, হতে হবে সচেতন ? 

আপনাকে শুভেচ্ছা । হা ব্যক্তিগত ভাবেই শুভেচ্ছা আপনাকে। আপনার প্রশংসনীয় কাজের জন্য আপনি আন্তর্জাতিক ভাবে পেয়েছেন কাজের স্বীকৃতি। আপনি বিশ্ব স্বাস্থ্য সংস্থা (ডব্লিউএইচও) ঘোষিত পুরস্কার ‘অ্যাওয়ার্ড ফর এক্সিলেন্স ইন পাবলিক হেলথ” পেয়েছেন। আপনার কাজের ক্ষেত্র অটিজম নিয়ে। বাংলাদেশে আপনি কেমন কাজ করেছেন তা জানি না। কিন্তু সচেতনতা তৈরি করতে কাজ করে যাচ্ছেন। আর বিশ্বব্যাপী আপনি যে প্রতিনিয়ত পরিচিত হয়ে উঠছেন এবং অটিস্টিক শিশুদের বিষয়ে বিশ্বনেতাদের সজাগ করে যাচ্ছেন । 
আপনার এ গৌরব কোন বিশেষ দলের নয়, এটা বাংলাদেশের গৌরব l অভিনন্দন সায়মা হোসেন।
আফসোস ! তবুও আপনার কৃতিত্বকে কোন একটি দলীয় ব্যানারে-পোষ্টারে ছাপিয়ে প্রকাশ করা হবে l কপিরাইট হয়ে যাবে দলের, দেশের হবে না । আরও আফসোস ! আর কোন বড় দলও আপনাকে শুভেচ্ছা জানাবেনা, কেবলই ঈর্ষান্বিত হয়ে l আমাদের মানসিক দরিদ্রতাও যে আজ প্রায় পৌঁছেছে অটিজমের পর্যায়ে 
তাই প্রশংসা নয় কিছু করুন এই অটিস্টিক বাচ্চাদের ভালবেসে, এ দেশের প্রতি ভালবাসা হতে। 
খবর: প্রথম আলো। 
 বিশ্ব স্বাস্থ্য সংস্থা (ডব্লিউএইচও) ঘোষিত পুরস্কার ‘অ্যাওয়ার্ড ফর এক্সিলেন্স ইন পাবলিক হেলথ’-এ ভূষিত হয়েছেন বিশিষ্ট অটিজম বিশেষজ্ঞ ও প্রধানমন্ত্রী শেখ হাসিনার কন্যা সায়মা হোসেন। শিশুদের জটিল মানসিক পীড়া (অটিজম) মোকাবিলা ও জনস্বাস্থ্যের ক্ষেত্রে অসামান্য অবদান রাখায় তাঁকে এ সম্মাননায় ভূষিত করা হয়। খবর বাসসের।
রাজধানীর সোনারগাঁও হোটেলে গতকাল বুধবার এই সম্মাননা প্রদান অনুষ্ঠানের আয়োজন করা হয়। এতে প্রধানমন্ত্রী শেখ হাসিনাও উপস্থিত ছিলেন। অনুষ্ঠানে ডব্লিউএইচওর দক্ষিণ-পূর্ব এশিয়াবিষয়ক আঞ্চলিক পরিচালক পুনম ক্ষেত্রপাল সিং বলেন, এ অঞ্চলসহ সারা বিশ্বে অটিজম বিষয়ে বাংলাদেশের যে ভূমিকা রয়েছে, তার মূল চালিকাশক্তি হিসেবে কাজ করছেন সায়মা হোসেন।
সম্মাননা গ্রহণ করে সায়মা হোসেন তাঁর এ পুরস্কার অটিজম ডিজঅর্ডার মোকাবিলারত পরিবারগুলোর উদ্দেশে উৎসর্গ করেন। সায়মা হোসেন বাংলাদেশ সরকারের স্বাস্থ্য ও পরিবারকল্যাণ মন্ত্রণালয়ের নিউরোডেভেলপমেন্টাল ডিজঅর্ডার অ্যান্ড অটিজমের জাতীয় উপদেষ্টা কমিটির সভাপতি।
জনস্বাস্থ্যে বিশেষ অবদানের স্বীকৃতি প্রদানে ক্ষেত্রপাল সিংয়ের পরামর্শ অনুযায়ী নতুন ওই পুরস্কার প্রবর্তন করে ডব্লিউএইচও। এ ক্ষেত্রে সংস্থাটি সর্বপ্রথম যে দুজনকে পুরস্কার দিয়েছে, সায়মা হোসেন তাঁদের একজন।

